এক নাম না জানা পথে আজ থেকে নয়, তা হেঁটে চলেছি বেশ তিন বছর হতে জায়। বয়স ছিল চব্বিশ, কি মনে করে যে হাঁটতে শুরু করেছিলাম কে জানে। হয়তো কিছু নতুন করে আঁকড়ে ধরার আশায়। সময়ের সাথে বুঝেছি, মুঠো তে শুধুই বালি ভরেছি। যত আষ্টেপৃষ্ঠে ধরতে যাচ্ছি ততই ফসকে যাচ্ছে। তাই আলগা হাতে ধরে রেখেছি, আগলে রেখেছি, জানি একদিন সবটা ফেলে দিয়ে হাত ঝেড়ে নিতে হবে, তবু যতদিন পারা যায়।

আজ আমি সাতাশের ঘরে পা রাখবো, বাড়ি থেকে জীবনে প্রথম বার মিথ্যে বলে বেরিয়েছি। ওপরের ফ্ল্যাটের দুজনের সাথে বন্ধুত্ব হয়েছে বেশ দুবছর হল,। ভাগ্যক্রমে তার একজনের বাড়ি পাটনা। মা কে বলে তিনজনে মিলে এক সপ্তাহের জন্য তার বাড়ি ঘুরতে যাচ্ছি বলে বেরিয়ে এসেছি। 

আচ্ছা হটাত ভাগ্যক্রমে কেন বললাম তাইতো? আসলে ওই যে বালি – এক বিহারি বাচ্ছা ছেলে। চার বছরের ছোট, তাকে কিনা মন দিয়ে বসেছি, ভাবা যায়? 

হাস্যকর না? সত্যি, আমাকে যদি এটা কেউ বলতো, হেসে উরিয়ে দিতাম বই কি, কিন্তু নিজের ক্ষেত্রে আর পারা যায় না আর কি। 

এই এখন যেমন ফোনটা হাতে নিয়ে বসে আছি পাটনা স্টেশনে। লাহেরি সারাই, দ্বারভাঙ্গা। আমার কাছে নাম না জানা ছোট শহরই বোধ হয়। এটা সূর্যর কলেজের ফাইনাল ইয়ার। বেচারা অনেক চেষ্টা করছে, একটা মনের মতো চাকরী আর ভালো মাইনে পেলে এঈ রাজ্য ছেড়ে পালাবে, যেভাবে ভালো সুযোগ সুবিধার আশায় আমি পশ্চিম বঙ্গ ছেড়ে পালিয়েছে। আমি চেষ্টা করছি যতোটা সম্ভব গাইড করার। আমার কোম্পানিতে রেফেরাল ও দিয়ে দেবো বলেছি, কিন্তু ও চায় নিজে কিছু করতে। হয়তো কিছুটা স্বার্থপরের মতো আমি চাইছি ও আমার শহরেই আসুক, তবে মাসে কিছুদিন দেখা হয়ে যাবে। 

এই তিন বছরে দেখা করবো করবো করেও হয়ে ওঠেনি, এক অদ্ভুত বেড়াজালে সবসময় আটকে পড়েছি। 

ভাবছি এখনো, নাম্বারটা ডায়াল করবো কিনা। করেই দিলাম। বুকের ভেতর অদ্ভুত ধিপ ধিপ করছে। ওর নাম্বার জোনাকি নামে সযত্নে সেভ করেছি। ওর বেনারসে তোলা এক আমার পছন্দের ছবির সাথে নামটা ফোনের স্ক্রিনে জ্বলজ্বল করছে। 

হটাত নজর পড়ল ফোনটা ওপাশ থেকে ধরে নিয়েছে। বেশ পরিচিত গলা, তবু মন যেন শান্ত থাকতে পারে না। সময়ের সাথে ওর কণ্ঠস্বরের পরিনতি হতে দেখেছি। এক ছেলে নয়, এক তেইশ বছরের পুরুষ কণ্ঠ, “হ্যালো, আওয়াজ আরেহি ক্যায়া? হ্যালো?”

তাড়াতাড়ি ফোনটা কানে লাগালাম, “ হা আরেহি। তুম কাহা হ আভি?”। ছোট উত্তর, “কাম থা কুছ, মার্কেট মেয় হু, তুম বাতাও” 
“বাত কার সাক্তে হ আভি?”
“নেহি কারতে তো ফোন ভি নেহি উঠাতে, তুম বাতাও। আচানাক আভি কল কিয়া, সাব সাহি?”

আমি তখনও ভাবছি এখানেই আস্তে বলব, নাকি টুক করে ট্রেন ধরে পৌঁছে যাব ওর শহরে। “ আসাল ম্যাই সোচ রাহি থি, তুমসে মিললু”
এক ব্যাঙ্গাতক প্রান খোলা হাসি, যেটা বেশ পছন্দের, তবে ব্যপারটা বেশ গায়ে লাগার মতো। এই তিন বছরে কমবার বলিনি যে একদিন ঠিক দেখা করবো, ওর শহরে পৌঁছে যাব, আর প্রতিবার ও হেসে বলতো, আগে একা রাস্তায় বেরিয়ে দেখাও, পাটনা অবধি আসো, তাহলেই হবে, আমি পৌঁছে যাব। 

এক জেদ চেপে বসলো, “শাচ মে জাব পৌঁছ জাউঙ্গি, তাব দেখুঙ্গি ক্যাসে হাসতে হ এয়সে”

“আচ্ছা জি, আপ আইয়ে তো জারা, ফের দেখেঙ্গে”

ট্রেনের সময় হয়ে গেছে, হটাত অপাশ থেকে বলল ,”ইত্না শোর, হ কাহা তুম” 

আমিও ওর কথাই ওকে শুনিয়ে দিলাম, “সাবার কারো পাতা চাল জায়েগি”, বলেই ফোনটা কেটে দিলাম একপ্রকার।

চলেই যাই ওর শহরে, তারপর স্ন্যাপচ্যাটে ছবি দিয়ে বেশ চমকে দেবো। এই ভেবেই টাইম টেবিল মিলিয়ে নিয়ে চরে পড়লাম ট্রেনে। মোবাইল বলছে ওই আড়াই ঘণ্টা লাগবে, স্টেশন থেকে কয়েকটা চিপসের প্যাকেট নিয়ে উঠে গেলাম, কি জানি খাবার ইচ্ছে হচ্ছেনা। হয়তো নাম না জানা উত্তেজনাতে। 

একা অচেনা শহর, ভেসে আসা শব্দ গুলো হিন্দির মতো শোনালেও একেবারেই হিন্দি নয়, মাঝে মাঝে সূর্য রেগে গিয়ে এইভাবে কথা বলতো, ওর মাতৃভাষা কি আলাদা করে জিজ্ঞেস করা হয়নি কোনোদিন। 

মাঝে মাঝে ভাবি, আদৌ আমি ওকে জানি, আর জানলেই বা কতটা। ও কতটা জানতে দিয়েছে আমাকে? ফোনের অপাশে দাড়িয়ে কতকিছু লুকিয়ে ফেলা যায়, যখন চোখের সামনে দাড়িয়েও আজকাল মানুষ লুকতে, মিথ্যে বলতে, বা সোজা কথা ঘুরিয়ে বলে নিজের মতো বানিয়ে নিতে ভয় পায় না,সেখানে এত দুরের একজন। 

হটাতই মনটা ভয়ে কুঁকড়ে গেলো। তবে ভয়টা এই অচেনা শহরে হারিয়ে যাবার নয়, বা এই মানুষগুলোর সাথে সহজ ভাষায় যে কথা বলতে পারছিনা তাও নয়, বা এখানের খাবার যে আমার স্বাদের সাথে ঠিক মিলছে না তাও নয়। তাহলে?

আমার মন ও কি এখনো আশা করছে ওর দিক থেকে ভালোবাসা? নাহ, সে তো আমি কোন কালে মনের অতল গভীরে সযত্নে লুকিয়ে রেখেছি। কারন যে আমার জন্য নয়, তাকে শুধু শুধু আমার জন্য চাওয়া যে অপরাধ।

তাহলে কি চাই আমি ওর থেকে, আমার ভালোবাসার স্বীকৃতি? ও তো জানে আমি ওকে ভালবাসি, ও তো সেতার আপ্রান সম্মান করে, কখনো মনে হতে দেয়নি, আমি ভালবাসি বলে ও আমাকে দয়া করছে। বারবার এটাই বলে যে আমি ওর প্রতি আমার ভালোবাসা কেন নষ্ট করছি, আমি একজন ভালো মানুষ পাবো। 

কিন্তু ওই যে একটা প্রবাদ বাক্য, যাকে জীবন সুন্দর করে থালা সাজিয়ে ভালোবাসা উপহার দেয় না, সে ঠিক শিখে নেয় কিভাবে ছুরির ধারালো ফলা থেকে আস্বাদন করতে হয়। সেখানে ওর অনেক ভুল ত্রুটি থাকা সত্ত্বেও আমাকে অনভুব করিয়েছে ভালোবাসা যেটা, আজ থেকে প্রায় ছয় বছর আগে ভেঙ্গে যাওয়া সাড়ে চার বছরের সম্পর্ক দিতে পারেনি, সেটা হয়তো ও সাড়ে চার মাসে?

হ্যাঁ ভুল বোঝাবুঝি, মান অভিমান কি ছিল না? ছিল, কিন্তু সূর্য বারবার মনে করিয়েছিল যে আমরা কোন সম্পর্কে নেই। আর যাই হোক মিথ্যে প্রতিশ্রুতি দেইনি। 

তাই ওকে এই সবটা দিয়ে অদ্ভুত ভালবাসাটা একান্তই ব্যাক্তিগত যেখানে শুধুই মানসিক ভালোবাসার খিদে, শারীরিক নয়। 

তাই হয়তো শারীরিক উপস্থিতি ঠিক কেমন ভাবে বিবেচনা করতে হবে মস্তিস্ক বুঝতে পারছেনা। এমন না যে আমরা একে ওপরকে দেখিনি ভিডিও কলে বা ঘণ্টার পর ঘণ্টা ফোনে গল্প করিনি, তবু আজকের দিনে দাড়িয়ে অটোমেটিক এডিট হয়ে যাবার যে ব্যাপারটা। মনে পড়ে যাচ্ছে সবাই কিভাবে আমার কণ্ঠ স্বর ভারী বলে থাকে, যেটা ফোনে বা কোনরকম কোন অডিও তে বোঝা যায় না, তারপর আমার স্বাস্থ্যবান চেহারা, শরীর চর্চা করে বজায় রাখার চেষ্টা করলেও হরমোনর মন মালিন্য তো চলতেই থাকে, যা ছবিতে খুব একটা কোনোদিনই বোঝা সম্ভব না। 

হ্যাঁ জানি, আমাদের তিন বছরের গভীর নাম না জানা বন্ধুত্তের মধ্যে রূপ আসার জায়গা একটুও নেই, তবু এক অদ্ভুত ভয় পিছু ছাড়ছে না।

ভয়টা নিজেকে ওপর মানুষটার কল্পনাতে গড়া অবয়বে নিজেকে প্রতিস্থাপন করার। কখন যে সব চিপস শেষ করে বসে আছি খেয়াল ও করিনি। ভুলভাল খেতে মন চাইছে খালি, হয়তো মন অস্থির সেটারই প্রমান। 

জানলা দিয়ে সব সময় উঁকি দিয়ে যাচ্ছি প্রতিটি ষ্টেশনে। লাহেরি সারাই। 

নেমে আসলাম কাঁধে একটা ছোট ব্যাগ নিয়ে, বড় লাগেজ গুলো সব পাটনাতে বন্ধুর বাড়িতেই রেখে এসেছি। এখন আমার কাছে ওই দুটো জামা কাপড় আর কিছু নিয়মিত সাজগোজের জিনিস। 

ফোনটা বের করেই একটা টুক করে ছবি তুলে নিলাম, সামনের এই রং চটা ফলকটার, হলুদের ওপর কালো দিয়ে লেখা। 

অপেক্ষা করতে থাকলাম, ওর স্ন্যাপ টা দেখার। আবারো অস্থিরতা, দুপুরের গরমে ঘাড় পিঠ দিয়ে বয়ে চলেছে ঘাম। খোলা চুলে দেখনদারি আর পোষাচ্ছে না। ঘামে ভেজা চুলগুলো কোনরকমে পাকিয়ে একটা খোপা বেঁধে নিলাম। যা লাগছে লাগুক। 

ফোনের অপেক্ষা করতে করতে একটা কলদ ড্রিঙ্কের বোতল কিনে ঢালতে থাকলাম গলায়। ফোনের আওয়াজ যখন কানে এসে পৌঁছালো, বোতল তখন শেষ।

ফোনটা তুলতেই কোন কিছু ছাড়াই যেন সে বলতে শুরু করে, “তুম আভি কাহা হ?”, ভয়টা আবার ফিরে এল, সে কি খুশি নয়, “এহি লাহেরি সারাই ষ্টেশন ম্যায়”। তার উত্তেজিত গলা, “তুমহে মেরি শাহের কি নাম কাইয়সে পাতা চালা?” 

আমি বিষয়টা হালকা করতে বললাম, “পাটনা আয়ি থি দোস্তকে ঘার, তো সোচি রিস্ক লেকে আজাউ”

“বাত মাত ঘুমাও, তুমহে পাতা কায়সে চালা কি ম্যায় ইহা রেহতি হু”

কিভাবে জেনেছি সেটা শুধু আমিই জানি, তবু শান্ত গলায় বলার চেষ্টা করলাম, “তুম জো স্ন্যাপ ভেজতে থে, মান্দির, শপিং মল, ফির তুমহারা কলেজ, সাব কুছ লোকেশন সার্চ কারকে। আউর মুঝে আজ নেহি , লাগভাগ দো সাল সে পাতা হ্যাঁয় ইয়ে। ইসি উমিদ সে কি কাভি মিলেঙ্গে হাম দোনো।”

অদ্ভুত নিস্তব্ধতা, তবে কি রেগে গেল ও, এই ভাবতে ভাবতেই ওপাশ থেকে উত্তর দিল, “মুঝে থোরা ওয়াক্ত দো, আরেহি তুমহে লেনে। আউর অভারথিঙ্কিং মাত কারনা, গুসসা নেহি হু” 
